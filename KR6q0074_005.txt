# -*- mode: mandoku-view; -*-
#+DATE: 2016-06-08 13:58
#+TITLE: 明覺禪師語錄
#+PROPERTY: CBETA_ID T47n1996
#+PROPERTY: ID KR6q0074
#+PROPERTY: SOURCE Taisho Tripitaka Vol. 47, No. 1996
#+PROPERTY: VOL 47
#+PROPERTY: BASEEDITION T
#+PROPERTY: WITNESS CBETA
#+PROPERTY: LASTPB <pb:KR6q0074_T_000-0669a>¶¶¶¶¶¶¶¶¶¶¶¶
#+PROPERTY: LASTPB <pb:KR6q0074_T_005-0698a> ¶¶¶¶¶¶¶
#+PROPERTY: JUAN 5
¶
¶

 明覺禪師祖英集卷第五¶
¶
參學小師文政編¶

師之形言也。且異乎陽春白雪碧雲清風者¶
也。夫大圭不琢貴乎天真。至言不文尚於理¶
實。乃世之衡鑑。豈智識而擬議哉。師自戾止¶
翠峯雪竇。或先德言句淵密。師因而頌之。或¶
感興懷別貽贈之作。固亦多矣。其有好道¶
者。並錄而囊之。一日總緝成二百二十首。乃¶
寫呈師。師曰。余偶興而作。寧存于本。不許行¶
焉。禪者應曰。乃祖闈千載之芳烈也。勿輕舍¶
諸。師察其慤志勉。弗獲已抑而從之。文政幸¶
侍座机。輒述序引。用識歲時。炎宋天聖十年¶
孟陬月。文政謹序。¶

* 偈頌
:PROPERTIES:
:head: 偈頌
:END:
¶

** 送法海長老
:PROPERTIES:
:head: 送寶相長老(并序)
:END:
¶

大師歡禪德。將赴丹丘辟命光闡宗乘。蓋時¶
應必行。固不可抑留者也。且撫會之作肇曠¶
絕之道。雖一凝一流一彼一此又何間然。率¶
織蕪辭。以代贐別。
<pb:KR6q0074_T_005-0698b>¶

#+BEGIN_VERSE
「　奧域靈區存物外。
　獨標台嶺為絕概。
　掩勝潛¶奇列作屏。
　堆青寫碧深如黛。
　彤霞暖影生巖¶壁。
　香桂茂陰籠蘇石。
　赤松子也浪虛閑。
　白道¶猷兮大輕擲。
　曹溪有叟歸其中。
　風從虎兮雲¶從龍。
　乘興正值二三月。
　坐斷還依千萬峯。
　華¶飛飛日遲遲。
　清飈𩖼𩖼吹無時。
　玲瓏八面自¶回合。
　峭峻一方誰敢窺。
　窺來須得乾坤眼。
　照¶古騰今謂非間。
　若能此去副全提。
　開發人天¶有何限。」
#+END_VERSE
¶

** 送法海長老
:PROPERTIES:
:head: 送法海長老
:END:
¶

#+BEGIN_VERSE
「　常愛裴相國式芳塵。
　斷際高風慕要倫。
　擬欲¶事師為弟子。
　不知將法付何人。
　常愛李相國¶垂列星。
　藥嶠深源宅性靈。
　我來問道無餘說。¶
　雲在青天水在瓶。
　緬想當時二台輔。
　出鎮藩¶維訪諸祖。
　寥寥浮幻輕百年。
　落落宏規照千¶古。
　今聞仙都賢太守。
　入政褰帷聲浩浩。
　英佐¶一一分化條。
　文經武緯亦難討。
　遠遠牋函飛¶乳峯。
　選開士兮恢吾宗。
　覿夜光非震滄海。
　聆¶正音豈玩焦桐。
　徒誇麟龍自西自東。
　應排罔¶象得象。
　必須覺雄讓雄。
　今既塞請還也奇別。¶
　茫茫普熱紛紛下雪。
　倒流四河載發枯枿。
　卷¶舒立方外乾坤。
　縱橫掛域中日月。
　黃頭碧眼。¶
　知未知去去。
　憑誰繼清絕。」
#+END_VERSE
¶

** 送文政禪者
:PROPERTIES:
:head: 送文政禪者
:END:
¶

#+BEGIN_VERSE
「　古有焦桐音。
　聽寡不在彈。
　古有陽春曲。
　和寡¶不在言。
　言兮牙齒寒。
　未極離微根。
　彈兮歲月¶闌。
　未盡昇沈源。
　少林幾坐華木落。
　庾嶺獨行¶天地寬。
　因笑仲尼溫伯雪。
　傾蓋同途不同轍。¶
　麟兮鳳兮安可論。
　許兮巢兮復何說。
　秋光澄
<pb:KR6q0074_T_005-0698c>¶澄蟾印水。
　秋風蕭蕭葉初墜。
　送君高蹈誰不¶知。
　如曰不知則為貴。」
#+END_VERSE
¶

** 送昭敏首座
:PROPERTIES:
:head: 送昭敏首座
:END:
¶

#+BEGIN_VERSE
「　君不見。
　鷲峯勝集百萬。
　茫茫等閑過。
　壞衲之¶外皆清墮。
　君又不見。
　熊嶺孤運歲月。
　索索艱¶難生。
　深雪之中有一箇。
　宛轉流落千餘年。
　危¶分嶮布空平闐。
　辯龍蛇兮眼何正。
　擒虎兕兮¶機不全。
　石窓四顧滄溟窄。
　寥寥不許白雲白。¶
　掣斷金鎖天麒麟。
　高舉鐵鞭擊三百。
　猶輕舍¶爭知也。
　別有七星光鬪射。
　風前把欲贈行人。¶
　將報不平繞天下。」
#+END_VERSE
¶

** 送知白禪者
:PROPERTIES:
:head: 送知白禪者
:END:
¶

#+BEGIN_VERSE
「　松不直棘不曲。
　誰笑卞和三獻玉。
　經天緯地¶太無端。
　邁古超今亦輕觸。
　靡覉束何必云。
　素¶範還還真規復復。
　栴檀葉落香風清。
　千里萬¶里長相逐。」
#+END_VERSE
¶

** 送勝因長老
:PROPERTIES:
:head: 送勝因長老
:END:
¶

#+BEGIN_VERSE
「　黃梅散席三百載。
　續焰聯芳事空在。
　宗兮派¶兮生異端。
　華兮葉兮太煩碎。
　韶陽間出多慷¶慨。
　權要雄雄曾絕待。
　曲木據位知幾何。
　利刀¶剪却令人愛。
　近還有箇披老衲。
　楚甸橫身風¶颯颯。
　鐵作一尋非等閑。
　壁立千仞須摧踏。
　報¶君知江南江北徒纍纍。
　鼇轉海運兮纖麟片¶甲。
　雷奔電驅兮寸毫尺氂。
　斯言勿謂存規矩。¶
　平不留兮險非取。
　周行獨立如便休。
　誰振宏¶綱照千古。」
#+END_VERSE
¶

** 送重郜禪者
:PROPERTIES:
:head: 送重郜禪者
:END:
¶

#+BEGIN_VERSE
「　春雨如膏春雲如鶴。
　忽此忽彼乍休乍作。
　枯¶荄離離維風太遲。
　幽石片片遼空亦危。
　一華
<pb:KR6q0074_T_005-0699a>¶開五葉兮不相似。
　獨孤明夸還自知。
　還自知。¶
　歷魏遊梁徒爾為。」
#+END_VERSE
¶

** 送僧歸靈隱
:PROPERTIES:
:head: 送僧歸靈隱(因矚白雲無[襾/(革*奇)])
:END:
¶

#+BEGIN_VERSE
「　白雲無覉冷淡清奇。
　雪格未可鶴態還卑。
　垂¶天沃日兮似結不結。
　為雨從龍夸後期必期。¶
　噫悠悠忽爾春風吹。
　南北東西唯我知。
　誰知。¶菡萏峯前布影時。」
#+END_VERSE
¶

** 送僧之石梁
:PROPERTIES:
:head: 送僧之石梁
:END:
¶

#+BEGIN_VERSE
「　萬卉流芳不知春力。
　巖畔㵎底蹙紅皺碧。
　乘¶興復誰同。
　孤蹤遠讎敵。
　君不見。
　五百聖者導¶雄機。
　靈峯晦育深無極。
　寒山老寒山老隨沈¶跡。
　迢迢此去須尋覓。
　華落華開獨望時。
　記取¶白雲抱幽石。」
#+END_VERSE
¶

** 送師旻禪者
:PROPERTIES:
:head: 送師旻禪者
:END:
¶

#+BEGIN_VERSE
「　深巖寂寂披蘭芷。
　碧霧紅霞映流水。
　空生別¶我期未期。
　絕域殊方擬輕擬。
　堪笑歸嶺南奔¶馳。
　何鄙彼危急亂拋下。
　盡云提不起。
　伊予本¶自不將來。
　相送奚憑掛唇齒。
　旻禪客旻禪客¶師子子。
　應須落落存終始。
　君不見。
　古人有言¶兮。
　撲碎驪龍明月珠。
　大丈夫到如此。
　行行不¶用頻彈指。」
#+END_VERSE
¶

** 寄白雲長老
:PROPERTIES:
:head: 寄白雲長老
:END:
¶

#+BEGIN_VERSE
「　八紘雲靜明寥沈。
　夜永松堂對寒月。
　凋殘片¶葉墜虛庭。
　冷寂何人立深雪。
　因憶錢唐郜禪¶者。
　十載巖栖曾未下。
　分飛誰謂絕相同。
　遠¶念冥冥欲奚寫。
　忽聞赴請之仙都。
　聲光藹藹¶登清途。
　孰云天驥驟方外。
　自笑大鵬離海隅。¶
　乾坤窄。
　乾坤窄。
　湛盧潛射斗牛白。
　茫茫無限¶未歸人。
　到必為時除點額。」
#+END_VERSE

<pb:KR6q0074_T_005-0699b>¶

** 送智遷首座
:PROPERTIES:
:head: 送智遷首座
:END:
¶

#+BEGIN_VERSE
「　雲蘿杳杳藏巖曲。
　碧疊清飛冷相促。
　瘦藤輕¶衲休便休。
　短焰殘芳續何續。
　禪家本自冥覉¶絆。
　洲渚園林曾不憚。
　十影神駒立海涯。
　五色¶祥麟步天岸。
　君看取君看取。
　匝地茫茫有誰¶舉。
　瓴甋頻磨如未回。
　為吾深憶盧公語。」
#+END_VERSE
¶

** 送善暹首座
:PROPERTIES:
:head: 送善暹首座
:END:
¶

#+BEGIN_VERSE
「　名之基實之蒂。
　深兮固兮宛相繼。
　古之名也¶在希聲。
　今之實也同浮瞖。
　子州善卷之流也。¶
　堯驅舜馳讓無暇。
　歸去來兮歸不歸。
　到頭未¶出冥冥者。
　吾徒孰謂標奇絕。
　動靜憑君試甄¶別。
　葉零零兮秋暮半凋。
　華片片兮春暖齊發。¶
　暹禪老。
　暹禪老。
　意曾高曠排沽待忽致譏褒。¶
　天人列請兮屢輕笑。
　祖佛位卑兮還擬逃。
　我¶恐逃之逃不得。
　大方無外皆充塞。
　茫茫擾擾¶知何極。
　八面香風惹衣裓。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　吳山碧。
　楚江碧。
　吳楚悠悠興何極。
　一尋寒木¶自為隣。
　三事秋雲更誰識。
　乾坤不是無知己。¶
　玉石休云辯真偽。
　待時沽譽漫淪生。
　晦跡韜¶光亦何意。
　春風急。
　春風急。
　八駿奔馳追不及。¶
　南北東西把定時。
　為君直上孤峯立(觀氣分枝非獨古有¶誠之言也)。」
#+END_VERSE
¶

** 頌藥山師子話送僧
:PROPERTIES:
:head: 頌藥山師子話送僧
:END:
¶

#+BEGIN_VERSE
「　斥愬金毛師子子。
　栴檀林下青莎裏。
　置也置¶也威自全。
　一出六出眉剔起。
　非擬擬知幾幾。¶
　星流不問三千里。
　天外風清哮吼時。
　為君吸¶盡西江水(咄)。」
#+END_VERSE
¶

** 送秀大師
:PROPERTIES:
:head: 送秀大師
:END:

<pb:KR6q0074_T_005-0699c>¶

#+BEGIN_VERSE
「　巖竇宵寒擁山帔。
　月高古木霜禽睡。
　西庵禪¶者來扣門。
　別我凌晨下層翠。
　欲留不可留。
　寫¶意不及意。
　屈眴迢迢安足云。
　華偈聯聯太容¶易。
　君不見。
　劉陽叟絕希冀。
　送人只道無他事。¶
　行行會有知音知。
　何必清風動天地。」
#+END_VERSE
¶

** 送廣華嚴歸鷲峯
:PROPERTIES:
:head: 送廣華嚴歸鷲峯
:END:
¶

#+BEGIN_VERSE
「　海山孤僻非蓬島。
　霧冷雲深松桂老。
　有客凝¶冬何太高。
　巨野宵征苦相討。
　巖房杳杳凌寒¶空。
　氷霜落落分譚叢。
　誰云百城沈古月。
　自笑¶八面生清風。
　俄然別我還歸去。
　惠理之徒望¶回馭。
　重重無盡樓閣門。
　到必為時略輕據。」
#+END_VERSE
¶

** 送遠塵禪者
:PROPERTIES:
:head: 送遠塵禪者
:END:
¶

#+BEGIN_VERSE
「　衲卷殘雲風高絕隣。
　倚天照雪堪抗要津。
　八¶紘極目兮春山若黛。
　九野縱步兮汀草如茵。¶
　三十四老未輕識。
　凜然方外奚相親。」
#+END_VERSE
¶

** 送德隆山主
:PROPERTIES:
:head: 送德隆山主
:END:
¶

#+BEGIN_VERSE
「　霜葉凋殘巖風凜寒。
　彼之禪老忽下崇巒。
　衲¶有雲兮曾卷未卷。
　琴無絃分解彈不彈。
　迢迢¶既行宜聽斯語。
　明闇路岐生死洲渚。
　而今而¶後知不知。
　頹綱委地憑誰舉。」
#+END_VERSE
¶

** 送澄禪者
:PROPERTIES:
:head: 送澄禪者
:END:
¶

#+BEGIN_VERSE
「　春色依依襲爾原草。
　春風浩浩拂我窓牖。
　念¶此分飛贈無瓊玖。
　片片亂飄巖上梅。
　條條縱¶舞溪邊柳。
　澄禪澄禪聽斯言。
　古也今也行路¶難。
　知之者石火星流未急。
　不知者龍驥步驟¶曾寬。
　看看。孰云平地起波瀾。」
#+END_VERSE
¶

** 送惠儔禪者
:PROPERTIES:
:head: 送惠儔禪者
:END:
¶

#+BEGIN_VERSE
「　少林風規何大瀟灑。
　籠古罩今睥真睨假。
　誰¶云發機射虎。
　自笑品類觀馬。
　劍客茫茫不要
<pb:KR6q0074_T_005-0700a>¶呈。
　甑人往往須擒下。
　儔禪儔禪崢嶸象駕。」
#+END_VERSE
¶

** 送惠文禪者
:PROPERTIES:
:head: 送惠文禪者
:END:
¶

#+BEGIN_VERSE
「　正法眼絕塵沙。
　二三四七水月空華。
　千燈續¶焰曾間五葉分披未葩。
　君不見。
　卷蓆百丈掩¶耳丹霞。
　龍行虎步爭孤立。
　盡同雲雨去無涯。¶
　文禪文禪騰煥吾家。」
#+END_VERSE
¶

** 送道成禪者
:PROPERTIES:
:head: 送道成禪者
:END:
¶

#+BEGIN_VERSE
「　曹溪流非止水。
　一點忽來千波自起。
　直須釣¶鼇釣鯨。
　莫問得皮得髓。
　君不見。
　石頭有言兮。¶
　聖不慕他靈不在已。
　成禪成禪誰家之子。」
#+END_VERSE
¶

** 送清演禪者
:PROPERTIES:
:head: 送清演禪者
:END:
¶

#+BEGIN_VERSE
「　我年老大心力衰微。
　贈別無語冥同振飛。
　因¶思古之送人有言。
　吾不知其殊途同歸。
　獨愛¶新豐曲騰清輝。
　寸草不生千萬里。
　出門春色¶共依依。」
#+END_VERSE
¶

** 送繼寶禪者
:PROPERTIES:
:head: 送繼寶禪者
:END:
¶

#+BEGIN_VERSE
「　寶非寶日杲杲。
　上上機無處討。
　赤水求來何¶太狂。
　荊山覓得苦相惱。
　不惱不狂排夜光。
　險¶惡道中為津梁。」
#+END_VERSE
¶

** 送小師元楚
:PROPERTIES:
:head: 送小師元楚
:END:
¶

#+BEGIN_VERSE
「　道之冥機一何相守。
　汝競光陰我親蒲柳。
　毋¶厚辨之奪席。
　毋薄愚之誦[竺-二+帚]。
　深思彼伐木丁¶丁之聲。
　照古照今兮宜善求友。」
#+END_VERSE
¶

** 送清果禪者
:PROPERTIES:
:head: 送清果禪者
:END:
¶

#+BEGIN_VERSE
「　春雨濛濛春風𩖼𩖼。
　動兮靜兮匪待時出。
　雲¶霞閑澹作性。
　金鐵冷落為骨。
　知我者謂我高¶蹈世表。
　不知我者謂我下視箇窟。
　道恣隨方¶情。
　融[襾/(革*馬)]鎖紫栗。
　一尋青山萬朵行行思。
　古人¶之言無可不可。
　南北東西但唯我。」
#+END_VERSE

<pb:KR6q0074_T_005-0700b>¶

** 酬行奯長老
:PROPERTIES:
:head: 酬行奯長老
:END:
¶

#+BEGIN_VERSE
「　黃金為骨松為恣。
　道高曾鄙天人師。
　有言遺¶我千古奇。
　無人知石虎吞却木羊兒。」
#+END_VERSE
¶

** 至人不器
:PROPERTIES:
:head: 至人不器
:END:
¶

#+BEGIN_VERSE
「　誰當機舉不賺亦還稀。
　摧殘峭峻銷爍玄微。¶
　重關曾巨闢。
　作者未同歸。
　玉兔乍圓乍闕。
　金¶烏似飛不飛。
　盧老不知何處去。
　白雲流水共¶依依。」
#+END_VERSE
¶

** 因事示眾
:PROPERTIES:
:head: 因事示眾
:END:
¶

#+BEGIN_VERSE
「　石本落落玉自碌碌。
　古之今之一何𧬜速。
　師¶子不咬麒麟。
　猛虎不食伏肉。
　君不見。
　洞庭孤¶島煙浪深。
　木馬追風有人識。」
#+END_VERSE
¶

** 日暮遊東㵎
:PROPERTIES:
:head: 日暮遊東㵎(五首)
:END:
¶

#+BEGIN_VERSE
「　極目生晚照。
　溪雲偶成朵。
　大朴曾未分。青山¶自唯我。」
#+END_VERSE
¶

#+BEGIN_VERSE
「　極目生晚照。
　遠樹籠微陰。
　誰知清淺流。
　別有¶滄海深。」
#+END_VERSE
¶

#+BEGIN_VERSE
「　極目生晚照。
　幽情眷蘭芷。
　白蘋葉裏風。
　不在¶秋江起。」
#+END_VERSE
¶

#+BEGIN_VERSE
「　極目生晚照。
　步影何遲遲。
　歸禽古木中。
　相對¶頻相窺。」
#+END_VERSE
¶

#+BEGIN_VERSE
「　極目生晚照。
　蓬萊匪仙境。
　釣得十二鼇。
　重來¶謝孤影。」
#+END_VERSE
¶

** 思歸引
:PROPERTIES:
:head: 思歸引(三首)
:END:
¶

#+BEGIN_VERSE
「　一住翠峯頂。
　兩見溪草綠。
　不知朝市間。
　幾番¶生榮辱。
　蕭條巖上雲。
　冷淡水邊竹。
　報誰歸去¶來。
　向此空踟躅。」
#+END_VERSE
¶

#+BEGIN_VERSE
「　常憶在廬山。
　隨時寄瓶錫。
　五百與一千。
　聚頭¶同遣日。
　猿攀影未回。
　鶴望情還失。
　教他王老
<pb:KR6q0074_T_005-0700c>¶師。
　癡鈍無處覓。」
#+END_VERSE
¶

#+BEGIN_VERSE
「　時雨灑如膏。
　萬卉皆滋益。
　枯根甘自休。
　也似¶春無力。
　耕夫曉尚眠。
　蠶婦夜多息。
　從茲家業¶荒。
　共落風塵跡。」
#+END_VERSE
¶

** 送蘊歡禪者西上
:PROPERTIES:
:head: 送蘊歡禪者西上
:END:
¶

#+BEGIN_VERSE
「　金闕路曾遙。
　行行值開泰。
　石房雲未閑。
　杳杳¶若相待。
　高蹤逾履水。
　何人不傾蓋。
　早晚承帝¶恩。
　再卜林泉會。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　春雲情既高。
　片段飛虛碧。
　去留機未消。
　今古¶望還積。
　澄澄天影回。
　杳杳地形直。
　別夜共相¶思。
　誰栖此泉石。」
#+END_VERSE
¶

** 法爾不爾
:PROPERTIES:
:head: 法爾不爾
:END:
¶

#+BEGIN_VERSE
「　夏雲多奇峯。
　乾城冷相映。
　借問諸禪僧。
　那箇¶堪憑定。
　乾城高鎖月。
　夏雲欲為雨。
　若謂非全¶功。
　子細看規矩。」
#+END_VERSE
¶

** 送諸方化主
:PROPERTIES:
:head: 送諸方化主
:END:
¶

#+BEGIN_VERSE
「　空巖暖律回。
　極目望還普。
　數點方外雲。
　幾處¶人間雨。
　寥寥滄海月。
　依依少林祖。
　去必示勞¶生。
　清風立千古。」
#+END_VERSE
¶

#+BEGIN_VERSE
「　劉禹端公問雲居雨從何來。
　東平問官人風¶作何色。
　雨從何來風作何色。
　龍門萬仞曾留¶宿客。
　進退相將誰遭點額。」
#+END_VERSE
¶

#+BEGIN_VERSE
「　風作何色雨從何來。
　不用彈指樓閣門開。
　波¶波稜稜南方未回。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　松風清未休。
　水月淡相對。
　去來非等閑。
　必許¶孤雲會。」
#+END_VERSE
¶

** 頌雲門九九八十一
:PROPERTIES:
:head: 頌雲門九九八十一(二首)
:END:

<pb:KR6q0074_T_005-0701a>¶

#+BEGIN_VERSE
「　三三九九八十一。
　一一觀風隨召出。
　千古有¶誰同共知。
　一毛師子眾毛畢。」
#+END_VERSE
¶

#+BEGIN_VERSE
「　九九八十一。
　大勳不竪賞。
　若謂無誵訛。
　金剛¶曾合掌。」
#+END_VERSE
¶

** 烏龍和尚
:PROPERTIES:
:head: 烏龍和尚
:END:
¶

#+BEGIN_VERSE
「　空巖清夜坐。
　蘚徑積深雪。
　瞑目思古人。
　徹曙¶落殘月。
　童敲石磬寒。
　猿掛枯枝折。
　杳杳無限¶情。
　分明向誰說。」
#+END_VERSE
¶

** 秋日送僧
:PROPERTIES:
:head: 秋日送僧
:END:
¶

#+BEGIN_VERSE
「　邊雁影邪寒蟬聲速。
　乘時毳流遠別巖谷。
　林¶驚一葉兮微風觸袖。
　水肅百川兮片月在目。¶
　因憶象骨老師曾送人。
　行行不謂抽金鏃。」
#+END_VERSE
¶

** 早參示眾
:PROPERTIES:
:head: 早參示眾
:END:
¶

#+BEGIN_VERSE
「　曉天雲靜濃霜白。
　千峯萬峯鎖寒色。
　驪龍失¶珠知不知。
　無限平人遭點額。」
#+END_VERSE
¶

** 春風辭寄武威石祕校
:PROPERTIES:
:head: 春風辭寄武威石祕校
:END:
¶

#+BEGIN_VERSE
「　春風何蕭蕭。
　和雨復兼雪。
　折華功未深。
　偃草¶勢曾烈。
　毘城癡愛老。
　怯寒對清拙。
　襄巖影響¶士。
　難御同孤劣。
　鼇峯人不來。
　柴門亦休閉。
　松¶頭栗鼠下。
　時把藤床嚙。
　庭際霜禽歸。
　屢啄苔¶錢闕。
　一旦春風息。
　暖日生林樾。
　幽徑磐石上。¶
　拄笻行且歇。
　無絃兮莫彈。
　有語兮存舌。
　冷落¶流水聲。
　古之若為說。
　凋殘早梅樹。今之若為¶別。
　俯仰身力輕。
　翻憶春風切。
　為吾吹却塵欲¶革分岐轍。
　為吾吹却雲。
　欲問遼空月。
　不知天¶地間。
　堪為誰交結。」
#+END_VERSE
¶

** 送百丈專使
:PROPERTIES:
:head: 送百丈專使
:END:
¶

#+BEGIN_VERSE
「　大雄孤頂曾遐舉。
　遍索諸方誰敢拒。
　乳竇峯¶前捋虎鬚。
　再得完全又歸去。」
#+END_VERSE

<pb:KR6q0074_T_005-0701b>¶

** 送清素禪者之金華
:PROPERTIES:
:head: 送清素禪者之金華
:END:
¶

#+BEGIN_VERSE
「　古策風高瓶浪闊。
　春雲片段分清絕。
　金盆後¶夜孤頂寒。
　去去誰同落殘月。」
#+END_VERSE
¶

** 擬寒山送僧
:PROPERTIES:
:head: 擬寒山送僧
:END:
¶

#+BEGIN_VERSE
「　擇木有靈禽。
　寒空寄羽翼。
　不止蓬萊山。
　冥冥¶去何極。」
#+END_VERSE
¶

** 送如香大師
:PROPERTIES:
:head: 送如香大師
:END:
¶

#+BEGIN_VERSE
「　栴檀葉落雨初歇。
　天外風清亦何別。
　後夜蓮¶城溪月寒。
　孤光誰共倚寥沈。」
#+END_VERSE
¶

** 寄于祕丞
:PROPERTIES:
:head: 寄于祕丞(二首)
:END:
¶

#+BEGIN_VERSE
「　石徑通巖竇。
　引步藏欹側。
　蓬萊人不來。
　掃盡¶蒼苔色。」
#+END_VERSE
¶

#+BEGIN_VERSE
「　飛瀑千萬層。
　五月狀氷雪。
　將期雲霧開。
　永夜¶對孤月。」
#+END_VERSE
¶

** 再成古詩
:PROPERTIES:
:head: 再成古詩
:END:
¶

#+BEGIN_VERSE
「　霜華一鑷中。
　玉童摘未摘。
　斯言如不聞。
　千古¶動愁色。
　因憶商山吟。
　在烏不在白。」
#+END_VERSE
¶

** 答當生不生
:PROPERTIES:
:head: 答當生不生
:END:
¶

#+BEGIN_VERSE
「　咄咄休強名。
　芻狗亦為累。
　寂寥金粟身。
　曾未¶求諸己。」
#+END_VERSE
¶

** 戲靠安巖呈雙溪大師
:PROPERTIES:
:head: 戲靠安巖呈雙溪大師
:END:
¶

#+BEGIN_VERSE
「　陝府鐵牛却知有。
　春秋幾幾成過咎。
　一身還¶作二如來。
　黑白不分辯香臭。」
#+END_VERSE
¶

** 疏黑白無從
:PROPERTIES:
:head: 疏黑白無從
:END:
¶

#+BEGIN_VERSE
「　天地不仁萬化蠢蠢。
　若謂非緣竹何從笋。
　髮¶兮髮兮黑白是準。」
#+END_VERSE
¶

** 暮冬感懷寄瑞巖禪師
:PROPERTIES:
:head: 暮冬感懷寄瑞巖禪師
:END:
¶

#+BEGIN_VERSE
「　雪水繞松檻。
　遲遲結清淺。
　病眼時懶開。
　幽情¶況難遣。
　故人久相別。
　飛文屢慚靦。
　仰謝十二
<pb:KR6q0074_T_005-0701c>¶峯。
　分照月如剪。」
#+END_VERSE
¶

** 送知久禪者
:PROPERTIES:
:head: 送知久禪者
:END:
¶

#+BEGIN_VERSE
「　霜竹凝寒携九節。
　銅瓶浪鎖千溪月。
　天上人¶間不自知。
　行行誰共分清絕。」
#+END_VERSE
¶

** 送慶顏禪者
:PROPERTIES:
:head: 送慶顏禪者
:END:
¶

#+BEGIN_VERSE
「　巖桂風清香露滴。
　定起高秋映虛碧。
　斷雲不¶是歸帝鄉。
　飛落人間有誰識。」
#+END_VERSE
¶

** 春日懷古
:PROPERTIES:
:head: 春日懷古(四首)
:END:
¶

#+BEGIN_VERSE
「　門外春將半。
　巖氷暖有聲。
　玄沙曾未到。
　虛得¶偃溪名。」
#+END_VERSE
¶

#+BEGIN_VERSE
「　門外春將半。
　青青野色分。
　桃華開欲盡。
　無處¶覓靈雲。」
#+END_VERSE
¶

#+BEGIN_VERSE
「　門外春將半。
　群芳鬪盛時。
　隣家有庭柏。
　諸祖¶共相知。」
#+END_VERSE
¶

#+BEGIN_VERSE
「　門外春將半。
　幽禽語共新。
　寶陀巖上客。
　應笑¶未歸人。」
#+END_VERSE
¶

** 送僧之金陵
:PROPERTIES:
:head: 送僧之金陵
:END:
¶

#+BEGIN_VERSE
「　勝遊生末跡。
　杳自狎時群。
　卷衲消寒木。
　揚帆¶寄斷雲。
　曙瓶華外汲。
　午磬浪邊聞。
　別後石城¶月。
　依依遠共分。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　知方流古意。
　雲樹別諸隣。
　月不澄微水。
　山應¶立是塵。
　靜空孤鶚遠。
　高柳一蟬新。
　欲究勞生¶問。
　歸思莫厭頻。」
#+END_VERSE
¶

** 千里不來
:PROPERTIES:
:head: 千里不來
:END:
¶

#+BEGIN_VERSE
「　不見古君子。
　因循又隔秋。
　浮生多自擲。
　好事¶更誰留。
　碧巘高沈月。
　寒雲靜鎖樓。
　宗雷何處¶是。
　白鳥下汀洲。」
#+END_VERSE
¶

** 僧歸霅上
:PROPERTIES:
:head: 僧歸霅上
:END:

<pb:KR6q0074_T_005-0702a>¶

#+BEGIN_VERSE
「　海國浮輕檝。
　悠悠興未闌。
　草隨春岸綠。
　風倚¶夜濤寒。
　沙鷺宜相狎。
　霜蟾望更寬。河聲西聽¶日。
　誰得共雲端。」
#+END_VERSE
¶

** 春晴野步
:PROPERTIES:
:head: 春晴野步
:END:
¶

#+BEGIN_VERSE
「　乘興携多士。
　遲遲傍水濆。
　春山不在目。
　啼鳥¶共誰聞。
　片石寒籠蘚。
　殘華冷襯雲。
　只應融老¶輩。
　庵際境猶分。」
#+END_VERSE
¶

** 賦瑞雪送穆大師
:PROPERTIES:
:head: 賦瑞雪送穆大師
:END:
¶

#+BEGIN_VERSE
「　五六皆名出。
　飄華獨見稀。
　若教同一色。
　還似¶負群機。
　玉馬獨空說。
　銅駝轉更非。
　爭如千萬¶里相對共依依。」
#+END_VERSE
¶

** 送鐵佛專使
:PROPERTIES:
:head: 送鐵佛專使
:END:
¶

#+BEGIN_VERSE
「　荷策來尋我。
　泛舟思舊山。
　不知何處月。
　相照¶在深灣。
　風助秋濤急。
　雲兼野樹閑。
　到時如請¶益。
　先憶趙州關。」
#+END_VERSE
¶

** 同于祕丞賦瀑泉
:PROPERTIES:
:head: 同于祕丞賦瀑泉
:END:
¶

#+BEGIN_VERSE
「　大禹不知鑿。
　來源亦自成。
　色應隣眾白。
　聲合¶讓孤清。
　遠勢曾吞海。
　飛流未噴鯨。
　靈槎如可¶泛。
　天派問歸程。」
#+END_VERSE
¶

** 送簡能禪者歸仙都
:PROPERTIES:
:head: 送簡能禪者歸仙都
:END:
¶

#+BEGIN_VERSE
「　荷策下丹嶂。
　紛紛雪正飛。
　浮生誰未到。
　舊國¶自重歸。
　雲背猿聲斷。
　天遙鶚影微。
　蓮城古風¶月。
　又得振清機。」
#+END_VERSE
¶

** 天竺送僧
:PROPERTIES:
:head: 天竺送僧
:END:
¶

#+BEGIN_VERSE
「　雪霽蓮峯頂。
　孤禪起石床。
　向時機自絕。
　異域¶路空長。
　啼狖衝寒影。
　歸鴻見斷行。
　後期無定¶跡。
　煙水共茫茫。」
#+END_VERSE
¶

** 寄石祕校
:PROPERTIES:
:head: 寄石祕校
:END:
¶

#+BEGIN_VERSE
「　重林冥坐久。
　引望復遲遲。
　煩暑未消日。
　涼風
<pb:KR6q0074_T_005-0702b>¶來幾時。
　天雲飛積火。
　巖溜散垂絲。
　欲擬相尋¶去。
　浮生已共知。」
#+END_VERSE
¶

** 因事示眾
:PROPERTIES:
:head: 因事示眾
:END:
¶

#+BEGIN_VERSE
「　客從遠方來。
　遺我徑寸璧。
　中有四箇字。
　字字¶無人識。
　清涵鯨海寬。
　冷射蟾輪窄。
　今朝呈似¶看。
　請道末後句。」
#+END_VERSE
¶

** 靜而善應
:PROPERTIES:
:head: 靜而善應(二首)
:END:
¶

#+BEGIN_VERSE
「　覿面相見不在多端。
　龍蛇易辯衲子難瞞。
　金¶槌影動寶劍光寒。
　直下來也急著眼看。」
#+END_VERSE
¶

#+BEGIN_VERSE
「　對揚殊特本同參。
　誰自遼空強指南。
　今古不¶存師弟子。
　一輪秋月印寒潭。」
#+END_VERSE
¶

** 自誨
:PROPERTIES:
:head: 自誨
:END:
¶

#+BEGIN_VERSE
「　麟龍不為瑞。
　草木生光輝。
　三尺一丈六。
　且同¶携手歸。
　慚爾懲世師。
　巍巍何巍巍。」
#+END_VERSE
¶

** 宗門三印
:PROPERTIES:
:head: 宗門三印(三首)
:END:
¶

#+BEGIN_VERSE
「　印空印水印泥。
　炳然字義還迷。
　黃頭大士不¶識。
　敢問誰得親提。」
#+END_VERSE
¶

#+BEGIN_VERSE
「　印泥印空印水。
　匝地寒濤競起。
　其中無限鱗¶龍。
　幾處爭求出觜。」
#+END_VERSE
¶

#+BEGIN_VERSE
「　印水印泥印空。
　衲子不辯西東。
　撥開向上一¶竅。
　千聖齊立下風。」
#+END_VERSE
¶

** 革轍二門
:PROPERTIES:
:head: 革轍二門(四首)
:END:
¶

#+BEGIN_VERSE
「　劫火曾洞然。
　木人淚先落。
　可憐傅大士。
　處處¶失樓閣。」
#+END_VERSE
¶

#+BEGIN_VERSE
「　德雲閑古錐。
　幾下妙峯頂。
　喚他癡聖人。
　擔雪¶共填井。」
#+END_VERSE
¶

#+BEGIN_VERSE
「　祖佛未生前。
　已振塗毒鼓。
　如今誰樂聞。
　請試¶分回互。」
#+END_VERSE
¶

#+BEGIN_VERSE
「　宛轉復宛轉。
　真金休百鍊。
　喪却毘耶離。
　無人
<pb:KR6q0074_T_005-0702c>¶解看箭。」
#+END_VERSE
¶

** 擬弋者慕
:PROPERTIES:
:head: 擬弋者慕
:END:
¶

#+BEGIN_VERSE
「　翠羽立高枝。
　危巢對落暉。
　碧潭千萬丈。
　直下¶取魚歸。」
#+END_VERSE
¶

** 透法身句
:PROPERTIES:
:head: 透法身句(二首)
:END:
¶

#+BEGIN_VERSE
「　潦倒雲門泛鐵船。
　江南江北競頭看。
　可憐無¶限垂鉤者。
　隨例茫茫失釣竿。」
#+END_VERSE
¶

#+BEGIN_VERSE
「　一葉飄空便見秋。
　法身須透鬧啾啾。
　明年更¶有新條在。
　惱亂春風卒未休。」
#+END_VERSE
¶

** 靈隱小參
:PROPERTIES:
:head: 靈隱小參
:END:
¶

#+BEGIN_VERSE
「　六合茫茫竟不知。
　靈山經夏是便宜。
　虛堂夜¶靜無餘事。
　留得禪僧立片時。」
#+END_VERSE
¶

** 因雪示眾
:PROPERTIES:
:head: 因雪示眾
:END:
¶

#+BEGIN_VERSE
「　清光欹月不相饒。
　堆積虛庭卒未消。
　為瑞為¶祥也難得。
　不知誰解立齊腰。」
#+END_VERSE
¶

** 祕魔巖
:PROPERTIES:
:head: 祕魔巖
:END:
¶

#+BEGIN_VERSE
「　把斷重津過者難。
　擎杈須信髑髏乾。霍山到¶後知端的。
　同死同生未足觀。」
#+END_VERSE
¶

** 保福四謾人
:PROPERTIES:
:head: 保福四謾人
:END:
¶

#+BEGIN_VERSE
「　竿木隨身老作家。
　逢場作戲更難加。
　謾人謾¶我無人會。
　水長船高眼裏沙。」
#+END_VERSE
¶

** 靈雲和尚
:PROPERTIES:
:head: 靈雲和尚
:END:
¶

#+BEGIN_VERSE
「　本無迷悟數如麻。
　獨許靈雲是作家。
　借問遍¶參諸祖客。
　不知何處身桃華。」
#+END_VERSE
¶

** 僧問緣生義
:PROPERTIES:
:head: 僧問緣生義
:END:
¶

#+BEGIN_VERSE
「　義列緣生笑未聞。
　就呈布鼓向雷門。
　金剛鐵¶券諸方問。
　報道三千海嶽昏。」
#+END_VERSE
¶

** 名實無當
:PROPERTIES:
:head: 名實無當
:END:
¶

#+BEGIN_VERSE
「　玉轉珠回祖佛言。
　精通猶是汗心田。
　老盧只
<pb:KR6q0074_T_005-0703a>¶解長舂米。
　何得黃梅萬古傳。」
#+END_VERSE
¶

** 迷悟相返
:PROPERTIES:
:head: 迷悟相返
:END:
¶

#+BEGIN_VERSE
「　霏霏梅雨灑危層。
　五月山房冷似氷。
　莫謂乾¶坤乖大信。
　未明心地是炎蒸。」
#+END_VERSE
¶

** 道貴如愚
:PROPERTIES:
:head: 道貴如愚
:END:
¶

#+BEGIN_VERSE
「　雨過雲凝曉半開。
　數峯如畫碧崔嵬。
　空生不¶解巖中坐。
　惹得天華動地來。」
#+END_VERSE
¶

** 大功不宰
:PROPERTIES:
:head: 大功不宰
:END:
¶

#+BEGIN_VERSE
「　牛頭峯頂鎖重雲。
　獨坐寥寥寄此身。
　百鳥不¶來春又過。
　不知誰是到庵人。」
#+END_VERSE
¶

** 晦跡自貽
:PROPERTIES:
:head: 晦跡自貽
:END:
¶

#+BEGIN_VERSE
「　圖畫當年愛洞庭。
　波心七十二峯青。
　如今高¶臥思前事。
　添得盧公倚石屏。」
#+END_VERSE
¶

** 五老師子
:PROPERTIES:
:head: 五老師子
:END:
¶

#+BEGIN_VERSE
「　踞地磐空勢未休。
　爪牙何必競時流。
　天教生¶在千峯上。
　不得雲擎也出頭。」
#+END_VERSE
¶

** 與時寡合
:PROPERTIES:
:head: 與時寡合
:END:
¶

#+BEGIN_VERSE
「　居士門高謁未期。
　閑隈巖石且相宜。太湖三¶萬六千頃。
　月在清波說向誰。」
#+END_VERSE
¶

** 宜謙山主赴鄞城命
:PROPERTIES:
:head: 宜謙山主赴鄞城命
:END:
¶

#+BEGIN_VERSE
「　休向千峯過好時。
　白雲高臥趣還卑。
　塗中無¶限未歸客。
　不待相依更待誰。」
#+END_VERSE
¶

** 庭前柏樹子
:PROPERTIES:
:head: 庭前柏樹子(二首)
:END:
¶

#+BEGIN_VERSE
「　七百甲子老禪和。
　安貼家邦苦是他。
　人問西¶來指庭柏。
　却令天下動干戈。」
#+END_VERSE
¶

#+BEGIN_VERSE
「　千聖靈機不易親。
　龍生龍子莫因循。趙州奪¶得連城璧。
　秦王相如總喪身。」
#+END_VERSE
¶

** 贈琴僧
:PROPERTIES:
:head: 贈琴僧
:END:
¶

#+BEGIN_VERSE
「　太古清音發指端。
　月當松頂夜堂寒。
　悲風流
<pb:KR6q0074_T_005-0703b>¶水多嗚咽。
　不聽希聲不用彈。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　帆掛澄江雨霽時。
　綠鋪春岸草離離。
　定乾坤¶句輕相送。
　逢著知音舉向伊。」
#+END_VERSE
¶

** 送僧之婺城
:PROPERTIES:
:head: 送僧之婺城(二首)
:END:
¶

#+BEGIN_VERSE
「　孤雲徒自類行蹤。
　高指金華思不窮。
　日慕輕¶帆映秋色。
　沙禽啼斷一江風。」
#+END_VERSE
¶

#+BEGIN_VERSE
「　婺溪煙景稱生涯。
　輕泛蘭舟意未賒。
　八詠清¶風好相繼。
　碧雲流水是詩家。」
#+END_VERSE
¶

** 送文用庵主歸舊隱
:PROPERTIES:
:head: 送文用庵主歸舊隱
:END:
¶

#+BEGIN_VERSE
「　太白峯前舊隱基。
　杉松寒翠滴無時。
　經年拋¶却又歸去。
　再聽巖猿只自知。」
#+END_VERSE
¶

** 送顯冲禪者之霅上覲兄著作
:PROPERTIES:
:head: 送顯冲禪者之霅上覲兄著作
:END:
¶

#+BEGIN_VERSE
「　選佛選官應在我。
　難兄難弟不唯他。
　汀華岸¶草芳菲日。
　遠遠清風爭奈何。」
#+END_VERSE
¶

** 送寶月禪者之天台
:PROPERTIES:
:head: 送寶月禪者之天台
:END:
¶

#+BEGIN_VERSE
「　春風吹斷海山雲。
　別夜寥寥絕四隣。
　月在石¶橋更無月。
　不知誰是月邊人。」
#+END_VERSE
¶

** 玄沙和尚
:PROPERTIES:
:head: 玄沙和尚
:END:
¶

#+BEGIN_VERSE
「　本是釣魚船上客。
　偶除鬚髮著袈裟。祖佛位¶中留不得。
　夜來依舊宿蘆華。」
#+END_VERSE
¶

** 偶作
:PROPERTIES:
:head: 偶作
:END:
¶

#+BEGIN_VERSE
「　拾翠尋芳烈夜燈。
　蘆芽穿膝笑無能。
　飛泉冷¶淡與誰聽。
　空落斷崖千萬層。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　路岐長草帶青青。
　雲片相兼野思生。多謝春¶風莫吹散。
　等閑為蓋贈君行。」
#+END_VERSE
¶

** 送純禪者
:PROPERTIES:
:head: 送純禪者
:END:
¶

#+BEGIN_VERSE
「　莎蘿雨滴蒼苔痕。
　前峯後峯啼斷猿。
　携笻別
<pb:KR6q0074_T_005-0703c>¶我下層翠。
　何處靜敲仁者門。」
#+END_VERSE
¶

** 和頑書記見寄
:PROPERTIES:
:head: 和頑書記見寄
:END:
¶

#+BEGIN_VERSE
「　古松吟繞石磷磷。
　湯惠休辭豈易聞。
　紅葉寫¶成藏不得。
　暮風吹斷碧溪雲。」
#+END_VERSE
¶

** 送允誠侍者
:PROPERTIES:
:head: 送允誠侍者
:END:
¶

#+BEGIN_VERSE
「　飛泉列岫壓窮野。
　冷碧寒青光鬪射。
　片雲片¶石何太高。
　為誰留在長松下。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　古藤枝寒索索。
　方倚靠又拈却。
　海闊天遙非¶等閑。
　風前曾共孤雲約。」
#+END_VERSE
¶

** 送清禪者
:PROPERTIES:
:head: 送清禪者
:END:
¶

#+BEGIN_VERSE
「　瘦藤春雲深。
　天涯去無侶。
　時笑野泉聲。
　似共¶流鶯語。
　落落風規今古情。
　相逢會有知音舉。」
#+END_VERSE
¶

** 辭于祕丞
:PROPERTIES:
:head: 辭于祕丞
:END:
¶

#+BEGIN_VERSE
「　永夜潛思槁木身。
　蓬仙門館漸經旬。
　雖干清¶政為高客。
　爭奈白雲無主人。
　巖瀉瀑泉機未¶息。
　雨零寒葉夢猶頻。
　此時賢宰容歸去。
　古像¶焚檀祝有因。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　涼颷新葉墜巖陰。
　禪起高秋別翠今。
　孤月冷¶光清有興。
　斷雲閑影合無心。
　瓶分吳浪情何¶極。
　鉢化膺門道更深。
　好是却迴舊房日。
　倚欄¶同看橘鋪金。」
#+END_VERSE
¶

** 往復無間
:PROPERTIES:
:head: 往復無間(十二首)
:END:
¶

#+BEGIN_VERSE
「　平旦寅。
　眹兆之前已喪真。
　老胡鶴樹漸開口。¶
　猶舉雙趺誑後人。」
#+END_VERSE
¶

#+BEGIN_VERSE
「　日出卯。
　萬國香華競頭走。
　邯鄲學步笑傍觀。¶豈知凶禍逐其後。」
#+END_VERSE
¶

#+BEGIN_VERSE
「　食時辰。
　大嚮那堪列主賓。
　維摩香飯本非讚。
<pb:KR6q0074_T_005-0704a>¶
　怪他鶖鷺獨生瞋。」
#+END_VERSE
¶

#+BEGIN_VERSE
「　禺中已。
　荊棘園林遍大地。
　南北東西卒未休。¶
　金剛焰復從何起。」
#+END_VERSE
¶

#+BEGIN_VERSE
「　日南午。
　寥廓騰輝示天鼓。
　欝頭藍已定全身。¶
　何假周行誇七步。」
#+END_VERSE
¶

#+BEGIN_VERSE
「　日昳未。
　碧眼胡來欺漢地。
　九年計較不能成。¶
　剛有癡人求斷臂。」
#+END_VERSE
¶

#+BEGIN_VERSE
「　晡時申。
　急急趒生路上人。
　草鞋踏盡家鄉遠。¶
　頂罩燒鍾一萬斤。」
#+END_VERSE
¶

#+BEGIN_VERSE
「　日入酉。
　室內覆盆且依舊。
　塵塵彼彼丈夫兒。¶
　井中之物同哮吼。」
#+END_VERSE
¶

#+BEGIN_VERSE
「　黃昏戌。
　寰中不礙平人出。
　瓦礫光生珠玉閑。¶
　將軍豈用驅邊卒。」
#+END_VERSE
¶

#+BEGIN_VERSE
「　人定亥。
　六合茫茫誰不在。
　長空有月自尋常。¶
　霧起雲騰也奇怪。」
#+END_VERSE
¶

#+BEGIN_VERSE
「　半夜子。
　樵唱漁歌聲未已。
　雨華徒說問空生。¶
　高枕千門睡方美。」
#+END_VERSE
¶

#+BEGIN_VERSE
「　鷄鳴丑。
　貴賤尊卑名相守。
　忙者忙兮閑者閑。¶
　古今休論自長久。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　巖泉高鎖黃金宅。
　衲卷秋雲古標格。
　離歌誰¶贈欲行人。
　遍界同為一宿客。
　春色依依日杲¶杲。
　南北東西好看好。
　鬧市拶笑嬌尸迦。
　草頭¶青點俱胝老。
　阿呵呵。
　人間天上不知他。
　糲竭¶節有頂門眼。
　歸去清風拂薜蘿。」
#+END_VERSE
¶

** 寄李都尉
:PROPERTIES:
:head: 寄李都尉
:END:
¶

#+BEGIN_VERSE
「　水月拈來作者殊。
　東西南北謾區區。
　也知金¶粟李居士。
　端坐重城笑老盧(咄)。」
#+END_VERSE
¶

** 寄池陽曾學士
:PROPERTIES:
:head: 寄池陽曾學士
:END:

<pb:KR6q0074_T_005-0704b>¶

#+BEGIN_VERSE
「　山萬重兮水萬枝。
　堆青流碧冷便宜。
　算來免¶得生遙恨。
　不在詩情在祖師。」
#+END_VERSE
¶

** 寄四明使君沈祠部
:PROPERTIES:
:head: 寄四明使君沈祠部(二首)
:END:
¶

#+BEGIN_VERSE
「　露冕民謠物物成。
　江山千里古風清。曹溪客¶是無機者。
　日在深雲聽頌聲。」
#+END_VERSE
¶

#+BEGIN_VERSE
「　蒼蒼德也亦如斯。
　政化全歸副倚毘。
　十萬人¶家寫春色。
　不知誰解立生祠。」
#+END_VERSE
¶

** 寄內侍太保
:PROPERTIES:
:head: 寄內侍太保(二首)
:END:
¶

#+BEGIN_VERSE
「　千尺巖泉噴冷聲。
　草堂雲淡竹風清。
　蒲團時¶倚無他事。
　永日寥寥謝太平。」
#+END_VERSE
¶

#+BEGIN_VERSE
「　蘿龕蘚室狎猿猱。
　忽捧綸言掛紫袍。
　恩大不¶知何以報。
　五雲天上望空勞。」
#+END_VERSE
¶

** 寄曹都護
:PROPERTIES:
:head: 寄曹都護
:END:
¶

#+BEGIN_VERSE
「　故國休言萬里程。
　為官為釋且分明。
　道存不¶必曾傾蓋。
　俱有清風匝地生。」
#+END_VERSE
¶

** 送僧
:PROPERTIES:
:head: 送僧
:END:
¶

#+BEGIN_VERSE
「　虎角深藏不待時。
　全機曾許雪林知。
　如今百¶越拈來也。
　草偃風行是信旗。」
#+END_VERSE
¶

** 寄靈隱惠明禪師
:PROPERTIES:
:head: 寄靈隱惠明禪師(二首)
:END:
¶

#+BEGIN_VERSE
「　千峯影裏葉初凋。
　極望還將慰寂寥。
　也謂毫¶端不相隔。
　秋雲秋水奈遙遙。」
#+END_VERSE
¶

#+BEGIN_VERSE
「　海嶠生片雲。
　有時忽如蓋。
　不掛飛來峯。
　悠悠¶擬何待。」
#+END_VERSE
¶

** 送益書記之霅水
:PROPERTIES:
:head: 送益書記之霅水
:END:
¶

#+BEGIN_VERSE
「　白蘋汀是舊家鄉。
　歸興蘭舟泛渺茫。
　日暮沙¶禽啼欲斷。
　不知誰在碧雲房。」
#+END_VERSE
¶
明覺禪師祖英集卷第五
<pb:KR6q0074_T_005-0704c>¶

